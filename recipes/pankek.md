---
title: Pankek
description:
tags: [kahvalti, hamurisi]
difficulty: 0.1
taste: 0.3
duration: 15
date: "2022-03-03T05:35:07.322Z"
image: pankek.jpeg
yt: [c-IdO_rBwCw]
---

## Malzemeler

- 1 adet yumurta
- 1 yemek kaşığı şeker
- Yarım su bardağı süt
- 1 su bardağından 1 parmak az un
- 1 paket vanilya
- 1 paket kabartma tozu

## Yapılışı

1. Yumurta ve şekeri güzelce çırpalım. Ben genellikle çırpıcı ile elimde çırpıyorum ama mikserle çırparsanız pankekleriniz daha kabarık olur ;)
1. Daha sonra süt, un, kabartma tozu ve vanilyayı ekleyerek pürüzsüz hamur elde edinceye kadar karıştırmanız yeterli. Çok fazla çırpmanızı önermem.
1. Pişirmek için tavamızı ısıtalım. Ocağınızı çok yüksek ateşte açarsanız pankeklerin içi pişmeden dışı yanacaktır. Bu nedenle orta ateşte açın. İlk pişen pankeki bölerek ortasının pişip pişmediğinden emin olun. Eğer içinde hamurluk varsa ocağı bir tık daha kısmanız anlamına gelir ;)
1. İlk hamuru dökmeden önce tavamızı çok az yağ ile yağlayalım. Peçeteyi yağa çok az batırarak tavaya sürmeniz bile yeterli. İlk pişirmeden hamur yapışabilir sonrasında hiç yağ kullanmanıza gerek yok.
1. Pankek hamurundan 1 yemek kaşığı kadar alarak tavaya aralıklı olarak dökün. Çok yakın dökerseniz çevirirken birbirlerine yapışabilirler.
1. Videoda gösterdiğim gibi üzeri göz göz olan yani delik delik olan pankek ben artık çevrilmek için hazırım diyor. O pankekleri hemen çevirebilirsiniz.
1. Tüm hamuru bu şekilde pişirdikten sonra afiyetle yiyebilirsiniz.
