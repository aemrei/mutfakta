---
title: Topalak Yahni
description: Sıcak sulu yemek
tags: [yemek, kiyma]
difficulty: 0.1
taste: 0.3
duration: 15
date: "2022-03-03T05:35:07.322Z"
image:
yt: []
---

## Malzemeler

- 250 gr kıyma
- 2 baş soğan
- 2 adet patates
- Yarım ÇB pirinç
- Bir avuç ekmek (kuru) kırıntı olarak
- 1 adet yumurta
- 1 YK salça
- un
- maydanoz
- kimyon
- karabiber
- pul biber
- tuz

## Yapılışı

1. Soğanları ve maydanozu ince ince doğrayın.
2. Kıyma, soğan, maydanoz, pirinç, ekmek kırıntısı, yumurta, kimyon, pul biber, karabiber ve tuzu çukur bir kasede birleştirip güzelce yoğuruyorun.
3. Yoğurduğunuz köfteden ceviz büyüklüğünden biraz küçük olarak elimizde yuvarlayıp, düz bir tabağa koyduğumuz una buluyoruz.
4. Top şeklindeki köftelerin una kolayca bulanması için tabağı ileri geri oynatmamız yeterli böylece köftenin bütün çevresine un güzelce bulanacaktır.
5. Kalan 1.5 adet soğanı yarım ay şeklinde doğrayıp tencerede kavurun.
6. Küp küp doğranmış patatesleri soğanla kavurun.
7. Salçayı ekleyip çok hafif çevirdikten sonra patateslerin üstünü 3 parmak geçecek kadar sıcak suyu ekleyin
8. Hazırlamış olduğumuz köfteleri tek tek elinize alın üstündeki fazla undan elinizde sallayarak kurtulun.
9. Daha sonra birbirinin üstüne gelmeyecek şekilde köfteleri patatesli salçalı suya atın.
10. Kimyon, pul biber, karabiber ve tuzu karışıma ekleyin.
11. Patates ve köfteler pişince ocaktan alın.
