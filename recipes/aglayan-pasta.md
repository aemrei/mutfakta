---
title: Ağlayan Pasta
description: Islak kek
tags: [tatli, atistirma, firin]
difficulty: 0.1
taste: 0.3
duration: 15
date: "2022-03-03T05:35:07.322Z"
image: aglayan-pasta.jpeg
yt: [AWo8zjsxc-s]
---

## Malzemeler

### Kekik için

- 2 yumurta
- 150 gr şeker, 3/5 bardak
- 100 ml süt, yarım bardaktan 1 parmak az
- 50 ml fındık yağı, ay çiçek veya zeytinyağı da olur.
- 1 bardak un, 140 gr
- 1 paket vanilin
- 1 paket kabartma tozu
- 2 çorba kaşığı kakao

### Keki Islatmak için

- 1.5 bardak süt, 375 ml
- 1 tutam tuz
- 1 çorba kaşığı kakao
- 2 çorba kaşığı şeker

### Sosu için

- 2 su bardağı süt, 500 ml
- 1 çorba kaşığı un
- 6 çorba kaşığı şeker
- 3 çorba kaşığı kakao
- 50 gr çikolata

### Kreması

- 1 paket krema, 200 ml
- 2 çorba kaşığı toz şeker
- 3 çorba kaşığı Hindistan cevizi

## Yapılışı

1. Fırını 180 derecede alt üst fansız çalıştırın.
2. 2 yumurta ve 150 gr şekeri mikser yardımıyla yaklaşık iki katına çıkıp rengi beyazlaşana kadar çırpın.
3. Üzerine 100 ml, yarım su bardağından 1 parmak az, süt ve 50 ml, 5’te 1 bardak, fındık yağını döküp çırpmaya devam edin.
4. Ardından karışımın içine 1 su bardağı un, 1 paket vanilin,1 paket kabartma tozu ve 2 çorba kaşığı kakaoyu eleyerek ekleyin
5. 24X24 kare kek kalıbınızı yağlayın ve kek karışımını kaba dökün. Üstünün düz olması için tezgâha 2-3 defa vurun.
6. Fırının orta rafına tel yerleştirip keki üzerine koyun ve bu şekilde 15-20 dakika pişirin. Fırınınızın performansına göre bu biraz daha uzun veya kısa sürebilir. O yüzden son 3 dakikasında ortasına bir bıçak batırıp kontrol edin. Bıçak kuru çıkıyorsa kek pişmiştir.
7. Keki ıslatmak için, küçük bir tencereye 1,5 su bardağı süt, 1 çorba kaşığı kakao, 2 çorba kaşığı şeker ve 1 tutam tuz koyup kaynatın.
8. Keki fırından çıkınca bıçakla üzerinde delikler açın. Hazırladığınız karışımı üstüne dökün ve soğuması için kenara alın.
9. Çikolata sosu için, 2 su bardağı süt, 1 çorba kaşığı un, 6 çorba kaşığı şeker ve 3 çorba kaşığı kakaoyu tencerede iyice karıştırıp 10 dakika kısık ateşte kaynatın. Eğer arzu ederseniz bu karışıma başta 1 yumurta sarıya ya da kaynayıp muhallebi kıvamına geldiğinde 50 gr çikolata ilave edip lezzetini daha da arttırabilirsiniz.
10. Kaynadıktan sonra çikolata sosunu üstünün kaymaklanmaması için arada karıştırarak soğutun.
11. Kreması için, 200 ml kremayı mikser yardımıyla iki katına çıkıp sertleşinceye kadar kadar çırpın. Ardından 2 çorba kaşığı şekeri mikser çalışırken yavaş yavaş yedirin. Kremaya son olarak 3 çorba kaşığı Hindistan cevizi ilave edin. Kremayı söndürmemek için birkaç defa katlayarak karıştırın.
12. Soğuyan kekin üzerine önce çırptığınız kremayı spatula yardımıyla yayın. Çikolata sosunuzu bütün kremanın üstünü kaplayacak şekilde dökün. Dilerseniz bir kısmını servis ederken dökmek için ayırabilirsiniz. Ağlayan kekiniz hazır ve nazır.
